% !TeX root = ../../thesis.tex
\chapter{Beknopte samenvatting}
%
\label{ch:abstractnl}
%

Doorheen de hele geschiedenis heeft de mensheid naar middelen gezocht om onze omgeving beter te kunnen
beheersen en te begrijpen. Hiervoor hebben we onze natuurlijke zintuigen uitgebreid met een reeks van
sensoren---werktuigen die ons in staat stellen om naast het hele grote, zoals de samenvoeging van twee zwarte
gaten zo'n \num{1.3}~miljard lichtjaren verwijderd van de aarde, ook het hele kleine, zoals het identificeren
van een enkel viraal partikel in een oceaan van moleculen, te detecteren. Deze thesis is toegewijd aan de
studie van de natuurkundige werkingsprincipes van een erg kleine, maar veelzijdige sensor: de biologische
nanoporie~(BNP). BNPs zijn eiwitten die in staat zijn om openingen, ter grootte van enkele nanometers, te
vormen in een lipide dubbellaag. Telkens wanneer er een molecule zich doorheen deze opening beweegt
(`translokeerd'), onthult de tijdelijk storing van de ionische stroom kostbare informatie omtrent de
identiteit en de eigenschappen van het translokerende molecule. Ondanks dat voor de hand liggende detectie
methode, maakt de complexiteit van de interacties tussen de nanoporie en het translokerende molecule het erg
moeilijk om de veranderingen in de ionische stroom \'{e}\'{e}n-op-\'{e}\'{e}n te verbinden met hun feitelijke,
natuurkundige oorzakelijk. Aangezien dat ze nagenoeg alle aspecten van het detectie proces met atomische
precisie kunnen modelleren, is het hier de computationele methoden die in deze thesis beschreven worden kunnen
uitblinken.

Er zijn vier hoofddoelstellingen in deze thesis:
%
\begin{enumerate}
  \item De ontwikkeling van methodes voor het accuraat modelleren van BNPs;
  \item Het onderzoeken van de evenwichts elektrostatica van BNPs;  
  \item Het verklaren van het gedrag van een eiwit dat gevangen zit in een BNP;
  \item Het in kaart brengen van de transport eigenschappen van een BNP.
\end{enumerate}
%

In het eerste deel van deze thesis (hoofdstuk~\ref{ch:electrostatics}) hebben we gebruik gemaakt van 3D
evenwichts simulaties, gebaseerd op numerische oplossingen van de Poisson-Boltzmann vergelijking, om de
elektrostatische eigenschappen van de Pleurotolysin~AB (PlyAB), de Cytolysin~A (ClyA) en de Fragaceatoxin~C
(FraC) nanopori\"{e}n te onderzoeken. In het bijzonder hebben we aangetoond dat het aanbrengen van enkele (of
zelfs \'{e}\'{e}n enkele) mutaties die de lading van het aminozuur omwisselen, een grote elektrostatische
impact kunnen hebben, resulterende in een erg verminderende of zelfs omgekeerde elektro-osmotische stroming.
Bovendien hebben onze simulaties aangetoond dat het verlagen van de pH de invloed van de negatief geladen
aminozuren strek onderdrukt, terwijl het die van de positief geladen groepen onaangeroerd laat. Om uit te
zoeken in welke mate de FraC en ClyA pori\"{e}n in staat zijn om DNA te translokeren, hebben we de
elektrostatisch gebaseerde energetische kost berekend die gepaard gaat met de translokatie van enkelstrengig
en dubbelstrengig DNA. Hieruit bleek dat de exacte positionering van positieve ladingen in staat is om de
translokatie toe te laten, door ofwel de hoogte van de energetisch barri\`{e}re fel te doen afnemen, of door
de DNA streng diep genoeg in de porie te doen binnendringen zodat deze de kracht heeft om de barri\`{e}re te
overwinnen. Hoewel de simulaties in dit hoofstuk aantonen dat het afleiden van enkele primaire
karakteristieken van biologische nanopori\"{e}n mogelijk is met evenwichts elektrostatica, maken ze ook
duidelijk dat de toevoeging van niet-evenwichtskrachten essentieel is voor de ontwikkeling van een volledig
inzicht.

In het volgende hoofdstuk (hoofdstuk~\ref{ch:trapping}) onderzoeken we de immobilisatie van een enkel eiwit
binnen in een nanoporie, welke van belang is voor toepassingen zoals de studie van enkelvoudige enzymes.
Hiervoor hebben we een studie uitgevoerd van de gemiddelde verblijfstijd van \DHFRt{}, een klein eiwit aan
wiens C-terminus een positief geladen polypeptide werd vastgemaakt, in ClyA. Meer concreet zijn we erin
geslaagd om, door het manipuleren van de ladingsverdeling, de verblijfstijd met enkele grootte ordes te
verhogen. Verder hebben we ook een analytisch transportmodel opgesteld, gebaseerd op het overbruggen van de
sterische, elekstrostatische en elektro-osmotische energetische barri\`{e}res aan beide uiteinden van de
porie, om de ontsnapping van \DHFRt{} uit ClyA te modelleren. Een systematische studie van de verblijfstijden
in functie van de aangelegde potentiaal, samen met een uitgebreide set van evenwichts elektrostatica
simulaties, liet ons toe om dit dubbele-barri\`{e}re model te parametriseren. Dit legde op zijn beurt dan weer
enkele eigenschappen bloot die moeilijk experimenteel te bepalen zijn, zoals de translokatie kansen en de
kracht die uitgeoefend wordt op het eiwit door de elektro-osmotische stroming van ClyA (\SI{\approx9}{\pN} bij
\SI{-50}{\mV}). The relatieve eenvoud van het dubbele-barri\`{e}re model en het feit dat het geen expliciete
parameters bevat omtrent de geometrie van \DHFRt{}, suggereren dat deze aanpak ook voor andere kleine eiwitten
van toepassing kan zijn.

In de finale hoofstukken hebben we een nieuw continu\"{u}m kader ontwikkelt omtrent de modellering van BNPs
onderhevig aan niet-evenwichtscondities (hoofdstuk~\ref{ch:epnpns}), welke we vervolgens toegepast hebben op
de ClyA nanoporie (hoofdstuk~\ref{ch:transport}). Hoewel ze vaak wel kwalitatief nuttige resultaten genereren,
is de capaciteit van continu\"{u}mmodellen om transportproblemen op nanometerschaal kwantitatief op te lossen
eerder gelimiteerd. Daarom hebben we de ``extended Poisson-Nernst-Planck-Navier-Stokes ({ePNP-NS})''
vergelijkingen ontwikkeld, welke op zelf-consistente wijze de eindige grootte van de ionen in rekening
brengen, alsook de invloed van zowel de ionische sterkte als de nanoscopische schaal van de porie op de lokale
eigenschappen van het elektrolyt. Door de {ePNP-NS} vergelijkingen numerisch op te lossen voor een
computationeel effici\"{e}nt model van ClyA, waren we in staat om de nanofluidische karakteristieken van de
porie voor een brede waaier aan experimenteel relevante potentialen en zout concentrations in kaart te
brengen. Hierbij kwamen we tot de vaststelling dat de gesimuleerde ionisch conductiviteiten nagenoeg identiek
waren aan de experimenteel gemeten waardes. Dit getuigt van een natuurkundig nauwkeurig model. Om deze reden
hebben we onze simulaties dan ook gebruikt om gedeta\"{i}lleerde inzichten te verwerven omtrent de ware
ionselectiviteit, de verdeling van de ion concentraties, het landschap van de elektrostatische potentiaal, de
sterkte van de elektro-osmotische stroming en de interne drukverdeling. Zoals ze nu zijn, kunnen de {ePNP-NS}
vergelijkingen al fundamenteel nieuwe inzichten omtrent de nanofluidische eigenschappen van BNPs verschaffen,
en maken ze ook de weg vrij naar het rationeel modificeren van zulke pori\"{e}n.

In deze thesis hebben we aangetoond dat simulaties, in combinatie met systematische experimenten, gebruikt
kunnen worden als computationele `microscopen', die ingezet kunnen worden om de natuurkundige fenomenen te
onderzoeken die aan de basis liggen van nanoporie-gebaseerde sensoren. Hoewel eenvoudige
evenwichtselektrostatica erg leerrijk zijn gebleken, is het duidelijk dat de complexe interacties tussen de
nanoporie en het translokerende analyt molecule een niet-evenwichtsaanpak vereist die zowel rigoureus als
zelf-consistent is, zoals de {ePNP-NS} vergelijkingen. Verdere verbeteringen zouden dit simulatie kader van
een `na-de-feiten' \emph{analyse} methode kunnen promoveren tot een krachtig \emph{ontwerpmiddel}. Dit zou
nanoporie onderzoekers in staat stellen om automatisch de eigenschappen van nieuwe nanopori\"{e}n in kaart te
brengen, of om het ionische signaal van het eender welk molecule te voorspellen.


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% Keep the following \cleardoublepage at the end of this file,
% otherwise \includeonly includes empty pages.
\cleardoublepage

% vim: tw=70 nocindent expandtab foldmethod=marker foldmarker={{{}{,}{}}}
